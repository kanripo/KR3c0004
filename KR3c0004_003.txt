# -*- mode: mandoku-view -*-
#+TITLE: 商子
#+DATE: 2015-09-23 10:10:22
#+PROPERTY: JUAN 2

<md:KR3c0004_SBCK_003-1a>¶　
　
　
　
　
　
　
<pb:KR3c0004_WYG_002-12b>
　
　
　
　
　
　
　
　商子卷二

<pb:KR3c0004_WYG_003-1a>
欽定四庫全書
　商子卷三¶　　　　　　　秦　公孫鞅　撰

　　壹言第八¶
凡將立國制度不可不時也治法不可不愼也¶壹務不
可不謹也事本不可不摶也時則國俗¶可化而民從制
治法眀則官無邪國務壹則民¶應用事本摶則民喜農
而樂戰夫聖人之立法¶化俗而使民朝暮從事於農也
不可不變也夫¶民之從事死制也以上之設榮名置賞
<pb:KR3c0004_WYG_003-1b>
罰之眀¶也不用辯説私門而功立矣故民之喜農而樂<md:KR3c0004_SBCK_003-1b>¶戰也見上之尊農戰之士而下辯説技藝之民¶而賤游
學之人也故民一務其家必富而身顯¶於國上開公利
而塞私門以致民力私勞不顯¶於國私門不請於君若
此而功臣勸則上令行¶而荒草闢淫民止而姦無萌治
國能持民力而¶壹民務者强能事本而禁末者富夫聖
人之治¶國也能摶力能殺力制度察則民力摶摶而¶
不化則不行行而無富則生亂故國者其摶力¶也以富
<pb:KR3c0004_WYG_003-2a>
國强兵也其殺力也以事敵勸民也夫<md:KR3c0004_SBCK_003-2a>¶開而不塞則短
長長而不攻則有姦塞而不開¶則民渾渾而不用則力
多力多而不攻則有姦¶蝨故摶力以一務也殺力以攻
敵也治國者貴¶民一民一則樸樸則農農則易勤勤則
富富者¶廢之以爵不淫淫者廢之以刑而務農故能摶¶
力而不能用者必亂能殺力而不能摶者必亡¶故眀君
知齊二者其國强不知齊二者其國削¶夫民之不治者
君道卑也法之不明者君長亂也¶故眀君不道卑不長
<pb:KR3c0004_WYG_003-2b>
亂也秉權而立垂法而<md:KR3c0004_SBCK_003-2b>¶(闕/)　治以得姦於上而官無不
賞罰㫁而器用有¶度若此則國制民眀而民力竭上爵
尊而倫徒¶舉今世主皆欲治民而助之亂非樂以為
亂¶也安其故而不闚於時也是上法古而得其塞¶下修
令而不時移而不眀世俗之變不察治民¶之情故多賞
以致刑輕刑以去賞夫上設刑而¶民不服賞匱而姦益
多故民之於上也先刑而¶後賞故聖人之爲國也不法
古不修今因世而¶爲之治度俗而爲之法故法不察民
<pb:KR3c0004_WYG_003-3a>
之情而立<md:KR3c0004_SBCK_003-3a>¶之則不成治宜於時而行之則不干故聖王
之¶治也愼爲察務歸心於一而已矣¶
　　錯法第九¶
臣聞古之眀君錯法而民無邪舉事而材自練¶賞行而
兵强此三者治之本也夫錯法而民無¶邪者法眀而民
利之也舉事而材自練者功分¶眀功分眀則民盡力民
盡力則材自練行賞而¶兵强者祿爵之謂也祿爵者兵
之實也以故人¶君之出祿爵也道眀道眀則國日强道
<pb:KR3c0004_WYG_003-3b>
幽則國<md:KR3c0004_SBCK_003-3b>¶日削故祿爵之所道存亡之機也夫削國亡主¶
非無爵祿也其所道過也三王五霸其所道不¶過爵祿
而功相萬者其所道眀也是以明君之¶使其臣也用必
出於其勞賞必加於其功功賞¶眀則民競於功爲國而
能使其民盡力以競於¶功則兵必强矣同列而相臣妾
者貧富之謂也¶同實而相并兼者强弱之謂也有地而
君或强¶或弱者亂治之謂也茍有道理地足(闕/)容身士¶
民可致也茍容市井財貨可聚也有土者不可<md:KR3c0004_SBCK_003-4a>¶以言貧
<pb:KR3c0004_WYG_003-4a>
有民者不可以言弱地誠任不患無財¶民誠用不畏强
㬥德眀教行則能以民之有爲¶己用矣故眀王者用非
其有使非其民眀王之¶所貴唯爵其實(闕/)　　不榮則
民不急列位不¶顯則民不事爵爵易得也則民不貴上
爵列爵¶祿賞不道其門則民不以死爭位矣人君而有¶
好惡故民可治也人君不可以不審好惡好惡¶者賞罰
之本也夫人情好爵祿而惡刑罰人君¶設二者以御民
之志而立所欲焉夫民力盡而<md:KR3c0004_SBCK_003-4b>¶君隨之功立而賞隨之
<pb:KR3c0004_WYG_003-4b>
人君能使其民信於此¶如眀日月則兵無敵矣人君有
爵行而兵弱者¶有祿行而國貧者有法立而亂者此三
者國之¶患也故人君者先便請謁而後功力之精則爵¶
行而兵弱矣民不死犯難而利祿可致也則祿¶行而國
貧矣法無度數而事煩則法立而治亂¶矣是以明君
之使其民也使必盡力以規其功¶功立而富貴隨之無
私德也故教流成如此則¶臣忠君眀治著而兵强矣故
凡眀君之治也任<md:KR3c0004_SBCK_003-5a>¶其德不任其力是以不憂不勞而功
<pb:KR3c0004_WYG_003-5a>
可立也度¶數已立而法可修故人君者不可不愼已也
夫¶離朱見秋毫百步之外而不能以明目易人烏¶獲舉
千鈞之重而不能以多力易人夫聖人之¶存體性不可
以易人然而功可得者法之謂也¶
　　戰法第十¶
凡戰法必本於政勝則其民不爭爭則無以私¶意以上
爲意故王兵之政使民怯於邑鬭而勇¶於冦戰民習以
立攻難故輕死見敵如潰潰而<md:KR3c0004_SBCK_003-5b>¶不止則免故兵法大戰
<pb:KR3c0004_WYG_003-5b>
勝逐北無過十里小戰勝¶逐北無過五里兵起而程敵
政不若者勿與¶戰食不若者勿與久敵衆勿爲客敵
盡不如擊¶之勿疑故曰兵大律在謹論敵察則衆勝負
可先¶知也王者之政勝而不驕敗而不怨勝而不驕¶者
術眀也敗而不怨者知所失也若兵敵强弱¶將賢則勝
將不如則敗若其政出廟筭者將賢¶亦勝將不如亦勝
政久持勝術者必强至王若¶民服而聽上則國富而兵
勝行是必久王其過<md:KR3c0004_SBCK_003-6a>¶失無敵深入偕險絶塞民倦且饑
<pb:KR3c0004_WYG_003-6a>
渴而復遇疾¶此其道也故將使民者乘良馬者不可不
齊也¶
　　立本第十一¶
凡用兵勝有三等若兵未起則錯法錯法而俗¶成而用
具此三者必行於境内而後兵可出也¶行三者有二勢
一曰輔法而法行二曰舉必得¶而法立故恃其衆者謂
之葺恃其福備餙者謂¶之巧恃譽目者謂之詐此三者
恃一因其兵可¶禽也故曰强者必剛鬭其意鬭則力盡
<pb:KR3c0004_WYG_003-6b>
力盡則<md:KR3c0004_SBCK_003-6b>¶備是故無敵於海内治行則貨積貨積則賞能¶
重矣賞一則爵尊爵尊則賞能利矣故曰兵生¶於治而
異俗生於法而萬轉過勢本於心而餙¶於備勢三者有
論故强可立也是以强者必治¶治者必强富者必治治
者必富强者必富富者¶必强故曰治强之道三論其本
也¶
　　兵守第十二¶
四戰之國貴守戰負海之國貴攻戰四戰之國¶好舉興
<pb:KR3c0004_WYG_003-7a>
兵以距四鄰者國危四鄰之國一興事<md:KR3c0004_SBCK_003-7a>¶而已四興軍故
曰國危四戰之國不能以萬室¶之邑含鉅萬之軍者其
國危故曰四戰之國務¶在守戰守有城之邑不知以死
人之力與客生¶力戰其城拔者死人之力也客不盡夷
城客無¶從入此謂以死人之力與客生力戰城盡夷客¶
若有従入則客必罷中人必佚矣以佚力與罷¶力戰此
謂以生人力與客死力戰皆曰圍城之¶患患無不盡死
而邑此三者非患不足將之過¶也守城之道盛力故曰
<pb:KR3c0004_WYG_003-7b>
客治簿檄三軍之多分<md:KR3c0004_SBCK_003-7b>¶以客之候車之數三軍壯男爲
一軍壯女爲一¶軍男女之老弱者爲一軍此謂之三軍
也壯男¶之軍使盛食勵兵陳而待敵壯女之軍使盛食¶
負壘陳而待令客至而作土以爲險阻及耕格¶阱發梁
撤屋給從從之不洽而熯之使客無得¶以助政備老弱
之軍使牧牛馬羊彘草木之可¶食者收而食之以獲其
壯男女之食而愼使三¶軍無相過壯男過壯女之軍則
男貴女而姦民¶有從謀而國亡喜與其恐有蚤聞勇民
<pb:KR3c0004_WYG_003-8a>
不戰壯<md:KR3c0004_SBCK_003-8a>¶男壯女過老弱之軍則老使壯悲弱使强憐悲
憐在¶心則使勇民更慮而怯民不戰故曰愼使三軍¶無
相過此盛力之道¶
　　靳令第十三¶
靳令則治不留法平則吏無奸法已定矣不以¶善言害
法任功則民少言任善則民多言行治¶曲斷以五里㫁
者王以十里㫁者强宿治者削¶以刑治以賞戰求過不
求善故法立而不革則¶顯民變誅計變誅止貴齊殊便
<pb:KR3c0004_WYG_003-8b>
百都之尊爵厚<md:KR3c0004_SBCK_003-8b>¶祿以自伐國無姦民則都無奸市物多
末衆¶農𢎞姦勝則國必削民有餘糧使民以粟出官¶
爵官爵必以其力則農不怠四寸之管無當必¶不滿也
授官予爵出則祿不以功是無當也國¶貧而務戰毒生
於敵無六蝨必强國富而不戰¶偷生於内六蝨必弱國
以功授官予爵此謂以盛知¶謀以盛勇戰以盛知謀以
盛勇戰其國必無敵國以¶功授官予爵則治省言寡此
謂以法去法以言¶去言國以六蝨授官予爵則治煩言
<pb:KR3c0004_WYG_003-9a>
生此謂以<md:KR3c0004_SBCK_003-9a>¶治致治以言致言則君務於説言官亂於治
邪¶邪臣有得志有功者日退此謂失守十者亂守一¶者
治法已定矣而好用六蝨者亡民澤畢農則國¶富六蝨
不用則兵民畢競勸而樂爲主用其境¶内之民爭以爲
榮莫以爲辱其次爲賞勸罰沮¶其下民惡之憂之羞之
修容而以言恥食以上¶交以避農戰外交以備國之危
也有饑寒死亡¶不爲利祿之故戰此亡國之俗也六蝨
曰禮樂¶曰詩書曰修善曰孝悌曰誠信曰貞廉曰仁義<md:KR3c0004_SBCK_003-9b>¶
<pb:KR3c0004_WYG_003-9b>
曰非兵曰羞戰國有十二者上無使農戰必貧¶至削十
二者成羣此謂君之治不勝其臣官之¶治不勝其民此
謂六蝨勝其政也十二者成樸¶必削是故興國不用十
二者故其國多力而天¶下莫不能犯也兵出必取取必
能有之按兵而¶不攻必富朝廷之吏少者不毁也多者
不損也¶効功而取官爵廷雖有辯言不得以相先也此¶
謂以數治以力攻者出一取十以言攻者出十¶亡百國
好力此謂以難攻國好言此謂以易攻<md:KR3c0004_SBCK_003-10a>¶重刑少賞上愛
<pb:KR3c0004_WYG_003-10a>
民民死賞重賞輕刑上不愛民民¶不死賞利出一空者
其國無敵利出二空者國¶半利用出十空者其國不守
重刑明大制不眀¶者六蝨也六蝨成羣則民不用是故
興國罰行¶則民視賞行則上利行罰重其輕者輕其重
者¶輕者不至重者不來此謂以刑去刑刑去事成¶罪重
刑輕刑至事生此謂以刑致刑其國必削聖¶君知物之
要故其治民有至要故執賞罰以一¶輔仁者心之續也
聖君之治人也必得其心故<md:KR3c0004_SBCK_003-10b>¶能用力力生强强生威威
<pb:KR3c0004_WYG_003-10b>
生徳徳生力王君¶獨有之能述仁義於天下¶
　　修權第十四¶
國之所治者三一曰法二曰信三曰權法者君¶臣之所
共操也信者君臣之所共立也權者君¶之所獨制也人
主失守則危君臣釋法任私必¶亂故立法眀分而不以
私害法則治權制獨㫁¶於君則威民信其賞則事功不
信其刑則姦無¶端唯眀主愛權重信而不以私害法故
不多惠<md:KR3c0004_SBCK_003-11a>¶言而剋其賞則下不用數加嚴令而不致其刑
<pb:KR3c0004_WYG_003-11a>
則民傲死凡賞者文也刑者武也文武者法之¶約也故
眀主愼法眀主不蔽之謂眀不欺之謂¶察故賞厚而利
刑重而(闕/)必不失疏逺不違親¶近故臣不蔽主而下不
欺上世之爲治者多釋¶法而任私議此國之所以亂也
先王懸權衡立¶尺寸而至今法之其分眀也夫釋權衡
而㫁輕¶重廢尺寸而意長短雖察商賈不用爲其不必¶
也夫倍法度而任私議皆不類者也不以法論<md:KR3c0004_SBCK_003-11b>¶智能賢
不肖者唯堯而世不盡爲堯是故先王¶知自議譽私之
<pb:KR3c0004_WYG_003-11b>
不可任也故立法眀分中程者賞¶之毁公者誅之賞誅
之法不失其議故民不爭¶不以其勞則忠臣不進行賞
賤祿不稱其功則¶戰士不用凡人臣之事君也多以主
所好事君¶君好法則臣以法事君君好言則臣以言事
君¶君好法則端直之士在前君好言則毁譽之臣¶在側
公私之分眀則小人不疾賢而不肖者不¶妒功故堯舜
之位天下也非私天下之利也爲<md:KR3c0004_SBCK_003-12a>¶天下位天下也論賢
舉能而傳焉非疏父子親¶越人也明於治亂之道也故
<pb:KR3c0004_WYG_003-12a>
三王以義親五伯¶以法正諸侯皆非私天下之利也議
爲天下治¶天下是故擅其名而有其功天下樂其政而
莫¶之能傷也今亂世之君臣區區然皆擅一國之¶利而
當一官之重以便其私此國之所以危也¶故公私之敗
存亡之本也夫廢法度而好私議¶則姦臣鬻權以約祿
秩官之吏隠下而漁民諺¶曰蠧衆而木折隙大而牆壞
故大臣爭於私而<md:KR3c0004_SBCK_003-12b>¶不顧其民則下離上下離上者國之
隙也秩官¶之吏隠下以漁百姓此民之蠧也故有隙蠧
<pb:KR3c0004_WYG_003-12b>
而¶不亡者天下鮮矣是故眀王任法去私而國無¶隙蠧
矣¶
　
